videbantur (sic), idem pro fidei ortodoxe digni-
tate et omnimoda reverencia non nisi in forma
juris audiatur; aliarum vero conclusionum,
que dubie item et ancipites, etiam si philoso-
phie sint deservientes et posite ad connexa
fidei, ex quibus plurima ad erroneum sensum
transferri possent, talis declaratio fiat, ut nulla
ex parte fidei repugnent3 in reliquis postremo,
in quibus inaudita terminorum novitas inducta
est, operam dabis ut quid captiosa verborum
congeries portendant (sic) patefiat atque aperte
explanetur, ne quid per obscuritatem in cap-
tione contineatur et auditores sua vanitate
involvantur.

In quibus ea diligencia utaris, ut hujusmodi
omnia declarentur et ad concordem relationem
deducantur, ut ad examen venerabilium fra-
trum nostrorum sancte Romane ecclesie cardi-
nalium quos ad hoc deputavimus, deferri
possint, ut per eos postmodum coram nobis in
sacro consistorio relatis oportune providere
possimus. Quam rem volumus ut omni cura et
diligencia studeas adimplere, contrariis non
obstantibus quibuscumque.

Datum Rome apud sanctum Petrum sub
annulo Piscatoris, die vicesima februarii
M CCCC LXXXVIJ0‚ pontificatus nostri anno
tertio. » .

7*

