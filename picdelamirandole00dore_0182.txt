-174—

sinon qu'ilz ayent congneu que ce feussent et
soient les moiens et principes pour parvenir a
ladite pratique et congnoissance des influences
qui yssent desdits corps celestes, selon la diver-
site de leurs mouvemens,et qui sont apperceues
es choses de cy bas, ou nous voyons qu'ilz cau-
sent toute generation et corruption et qu'ilz
inclinent et disposent les corps des creatures a
plusieurs passions, les ungs a chault ou a froit,
a estre ligiers ou pesans, melencoliques ou
joyeulx,sains ou malades‚ et a plusieurs autres
choses tres milles, et assavoir bien requises;
car par ce moyen l'on peut prevoir et remedier
aux inconveniens qui par icelle congnoissance
sont preveuz et congneux avant la main et des-
tencez des infortunes; laquelle utillite ne se
prent pas a simple theorique des mouvemens‚
mais des autres parties de astrologie. Pour les-
quelles choses, Sire‚ il semble que l'intencion
qui induit le aucteur de ceste malice a vouloir
maintenant eslongner et chasser de vostre
royaume ‚ et par consequent d'entour vous,
ceste tant noble science de astrologie, ou au
moins la brider en facon qu'elle ne congnoisse
plus fors seullement des mouvemens qui sont
de grand peine et de nul prouffit ou utille sans
pratique‚ et en icelle partie l’apeller bonne et
les autres qui sont tres utilles parties et fruc-

