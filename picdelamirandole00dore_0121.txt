—113—

ego, qui tuas virtutes quantifariam optime mihi
sum conscius, longe honestius putavi nihil
de te (ut de Charthagine inquit Salustius)
quam pauca dicere3 rem itaque distuli in
aliud tempus, et quidem non temere3 quod
feci etiam in Joanne Petri Francisci, cui ego
quantum debeam nemo mortalium est qui ne-
sciat. Quod vero de ista secessione Etrusca
scribis, utinam, mi Pice, ea tempora essent, ut
et secedere tecum et ociari mihi liceret! Nam,
ut obmittam jucundissimam tuam consuetudi-
nem, satis superque fructuosum esset carere
interim tot monstris, quorum vitam, mores,
avaritiam denique atque ignaviam audire miser-
rimum puto, nedum perpeti3 se ita se res habet,
decrevi omnia devorare, dum aut pax non dubia
aut certa arma alicubi effulserint, neque enirn
ita multifacio, verum potius dum alterutrum
sequatur, ambiguitas ista et rerum omnium
incertitudo me necat, quamvis (ut dicam quod
sentio) jampridem existimem non modo tran-
quillitati huiusmodi misserrime Italiae, sed saluti
et vite conclamatum. Vale interim, mi anime,

et me, ut soles, ama. Rome, 111 nonas julias.

