-177-

tive et faulse et abusive acusation de supers-
ticion par ignorans qui riens n’y emendent,
jacoit ce que en ceste adversite me consolle
en ce que disoit ung bon philozophe ancien,
selon que le recite Laercius : « Innocentes non
debillitat consciencia in adversis, solacium
est enim homini non meruisse quod patitur. »
J'ay eu apres une autre consideration et espe-
rance, qui est, Sire, que je scay bien que si par
telz gens ou leurs apostes ne estes destourne‚
vous scaurez bien veoir et notter, par les
figures, exemples et auctoritez et raisons cy
apres mises, comment plusieurs grans amys et
familliers de Dieu ont sceue et pratiquee la
science d’arstrologie‚ tant devant le deluge que
apres en l’encien et nouveau Testament3 vous
voullant bien advertir, Sire, que pas ne devez
tollerer ne souffrir que ceste science tant
encienne, noble et mille, qui jusquez cy par
tant de si grans gens a este excercee, soustenue
et pratiquee, maintenant au seul appetit desor-
donne de telx ignorans et detracteurs durant
vostre resgne soit ainsi et ou contempt de vous
chassee‚ abatue et villipendee‚ et consequam-
ment arismetique et geometrie, autres deux ars
liberaulx ses chamberieres,do'nt elle est servie.
Car ce seroit tres grievement et enormeement
desrogne a l'honneur et sublimite de la tres

