—112—·-

queque maxime faciebant timenda. Quo magis
libet mirari magnitudinem animi tui, qui tot
difficultatibus circumventus, tot periculis, ita
tuam dignitatem, ita auctoritatem tutatus es
quasi veteranus aliquis et in excipiendis caven-
disque fortune ictibus egregie artifex, non quasi
adolescens ab ineunte aetate in otio isto et litte-
raria (ut ita dicam) umbra versatus. Sed hec quo
minus abs te expectabantur, hec certe et admi-
rabiliora et jocundiora sunt nobis ut inter-
dum libeat exclamare christianum illud : Foelix
culpa, que tantum meruit redemptorem! Nisi
enim inimicitie iste intercessissent, litteras tuas
sciremus sane, ut scimus3 constantiam animi
et magnitudinem omnino nesciremus. Sed de
his hactenus. Quod vero ad epigramma pertinet
quo te dicis fraudatum, etsi vehementer doleo
desiderari abs te aliquod officium meum, cui
pro summa in me humanitate et benivolentia
nihil est quod non debeo, tamen delectat
nescio quomodo requisitio ista et frequens fla-
gitatio tua; neque enim ita desiderares, nisi
etiam probares¹. Ea vero demum est (ut ille
inquit) laus vera laudari a laudato viro. Sed

1 . L’epigramme demande'e par Pic se lit parmi les
Alichaelis Marulli T arclzagnotoe Epigrammata et
Hymni (Strasbourg‚ 1509, in-4⁰)‚ fol. e 1111.

