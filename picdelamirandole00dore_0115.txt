„107-

tuis, principibus illustribus, non mediocris
mecum interessent familiaritas ac de moribus
studiisque tuis sermones frequentissimi. Verum,
quoniam nondum contigit ut una esse posse-
mus, quod diu animo cogitavi ut perficerem est
adhortatus Franciscus Puccius‚ vir (ut scis)
magnus et utriusque nostrum amantissimus.Qui
cum tuas laudes honorificentissimis verbis pre-
dicaret pollicereturque se inter nos absentes
benivolentiam sua opera conciliaturum non
mediocrem, adeo me hujus rei cupiditate incen-
sum inflammavit, ut ignotus ignoto novo exem-
plo scribere non dubitem, neque verear tanti
viri gravissimum subire judicium, cum jactura
etiam (si qua est de me) existimationis. Nam si
meam hinc erga te perspectam exceperis volun-
tatem, non moleste feram tantum in eruditionis
apud te opinionem amisisse, dummodo non
minus in amoris gradu assequar auctoritatis.
Quod quidem tamen demum adeptus videbor
cum rescripseris. Id enim cum feceris, que sola
sunt litteratorum hominum firmissima amoris
summi, inter nos jecisse videbimur fundamenta.
Et ego cum Fr. Puccio jurisconsulto officiosis-
simo, tum vel maxime tibi ipsi sapientum hu-
manissimo, illud me debere profitebor quod
nulla unquam possit ratione dissolvi. Et si
etiam una cum epistola tua orationem illam

