-123—

ultra quesitum est per ipsos dominos deputatos
ab ipso domino Johanne comite, utrum aliquis
qui peccavit tanturn per tempus finitum et
moriatur impenitens, puniatur in eternum.
Respondit idem dominus Johannes comes quod
sic; sed dixit quia non punitur pro illo actu
solummodo, sed pro infinitis actibus aliis
malis, et hanc opinionem, ut dixit in conclusione
et nunc dicit, non esse asserendam, quia est
contra communem modum dicendi sanctorum3
«sed bene dico ipsam probabiliter posse de—
fendi. » Item eciam ultra premissa dicit quod
quilibet decedens in peccato mortali, ex reatu
illius peccati mortalis ideo punitur in eternum,
quia ex hoc quod decedit in illo reatu, ponitur

in tali statu, in quo necessitatur ad peccandum
actualiter in eternum.

TERTIA CONCLUSIO DECLARANDA.

« Nec crux Christi nec ulla ymago adoranda
est adoratione latrie, eciam eo modo quo ponit
Thomas. »

Ad cujus declaracionem prefatus dominus
Johannes comes dixit eum sequi opinionem
Henrici et VartoniS, qui dicunt quod ymagini
Crucifixi non debetur nisi adoratio iperdulie.

