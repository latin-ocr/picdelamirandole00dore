..179-

tum est quod ii qui nunquam atti(n)gerint eos
ipsos‚judicare presumant». Et comme dit Aris-
tote: «Nemo (eum) eorum que ignorat bonus est
judex». Car si le plus grant astrologien ou autre
clerc en quelque science que ce feust le plus
profond qui oncques fut, venoit en leurs mains
dire quelque chose plus qu’ilz ne scevent ou
qui fust contre leur oppinion, s'ilz veoient que
par leurs raisons ne le peussent confondre ou
de luy avoir le deSSUS, incontinant s’esforce-
roient lui faire oster sa liberte' et faculte de soy
deffendre, et soubz ombre de dire: «Voire, nous
sommes pour la foy», luy feroient acroire qu’il
aroit mengie le deable, comme il est autresfois
et nagueres advenu mesmement ad ce noble
conte Picus de Merulla (et autres), qui a este
tenu le plus grant clerc de la terre. Adoncque
en tel cas n’y a remede que de faire et dire ce
qu'il leur plaist‚ ou recourrir au souverain
comme vous, S(c)ire. Car quid unus inter tantos?
Et quant telx ignorans, qui ne emendent riens
es langues greque et hebrayque ne autre, fors
que leur latin descousu, bien simplement treu-
vent en quelque livre aucun mot estrange ou
quelque terme de science qui leur soit incongnu,
ilz dient incontinant que c’est norn de quelque
deable3 en quoy ilz monstrent bien qu'ilz ne
scevent que ung peu, et qu’ilz n'ont gueres veu,

